---
layout: page
title: "Doortstroming"
permalink: /werking/doorstroming.html
--- 

### **De overgang naar het eerste leerjaar**

{: .image_right}
![kleuterklas4](/images/kleuterklas4.jpg)

De overgang tussen kleuter– en lager onderwijs is een grote stap in het schoolleven van kinderen. In de kleuterschool is er een vrij losse dagindeling met nog veel tijd om te spelen en te bewegen. Alle activiteiten hebben een sterk speels en creatief karakter. Er zijn ook verschillende activiteiten tegelijk aan de gang waarbij de aandacht van de kleuters nog kan afdwalen naar andere activiteiten en bezigheden. 
In de lagere school is er een strakkere dagindeling met minder vrije tijd en bewegingsvrijheid. De kinderen krijgen tijdens de voormiddag minder keuzemogelijkheden en de activiteiten zijn iets minder speels. Vaardigheden als lezen, schrijven en rekenen krijgen meer gewicht. Wij beseffen dit en nemen initiatieven om deze overgang te vergemakkelijken.

*  In de derde kleuterklas worden de kleuters op speelse wijze vaardig gemaakt in heel wat reken-, schrijf– en leesvoorwaarden.
*  Veel pictogrammen in de derde kleuterklas en eerste leerjaar zijn vaak gelijklopend zodat deze beelden vertrouwd zijn.
*  Zelfstandig werk wordt gestimuleerd in de kleuterklas door middel van een wekelijks contractwerk waarbij de kleuters taken leren plannen en organiseren.
*  Rond februari wordt de aanzet van de wekelijks integratie gegeven door middel van een ludieke activiteit met de kinderen van de derde kleuterklas en het eerste leerjaar en alle betrokken leerkrachten samen.
*  Vanaf februari gaan de kleuters van de derde kleuterklassen wekelijks een lesuur naar de eerste leerjaren om in de klas met de juf een activiteit te doen , in het kader van voorbereiding op het eerste leerjaar. Op deze manier leren ze de klasomgeving en de leerkracht beter kennen. De kleuters mogen dan ook al eens meespelen op de speelplaats van de lagere school.


### **Overgang naar het secundair onderwijs.**

{: .image_right}
![doorstroming1](/images/doorstroming1.jpg)

Samen met je zoon of dochter sta je voor een belangrijke keuze. Het secundair onderwijs wenkt. Het is belangrijk dat je kind optimale kansen krijgt en zich in positieve zin verder kan ontwikkelen.
Zowel de kleuter– als de lagere afdeling zijn gekend voor hun familiale karakter, waar alle kinderen heel wat kansen krijgen. Hierdoor is de overgang vaak een grote stap. Je kind krijgt niet langer les van 1 juf of meester maar van een tiental leerkrachten, elk gespecialiseerd in een bepaald vakgebied. 

Op onze campus is een middenschool ( eerste en tweede jaar middelbaar onderwijs , A– en B– stroom) gesitueerd,nl. een afdeling van het Koninklijk Atheneum Denderleeuw. Hier gaan de kinderen van het zesde leerjaar in de loop van het schooljaar al enkele lessen bijwonen in het secundair onderwijs om de overgang op een harmonische wijze te laten verlopen.
Om deze overgang goed voor te bereiden wordt er van in het vijfde leerjaar al thematisch gewerkt rond keuzes maken, onder andere rond opleiding en beroep, binnen het kader van talenten. In de klas wordt dit thema uitgebreid behandeld. 
Ook worden ouders en leerlingen uitgenodigd op een info– avond over het secundair onderwijs, waar de directie van de middenschool algemene informatie geeft over het schoolaanbod. Meer info over de middenschool vind je op de website van de school [www.kadenderleeuw.be](http://www.kadenderleeuw.be).

{: .image_center}
![msliedekerke](/images/msliedekerke.jpg)

