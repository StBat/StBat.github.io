---
layout: page
title: "Lagere school"
permalink: /werking/lagereschool.html
--- 
	
### **Wat biedt onze lagere school aan uw kind?**

*   Binnen de lagere school wordt gewerkt aan de eindtermen voor de domeinen wiskunde, Nederlands, muzische vorming , lichamelijke opvoeding, wereldoriëntatie en lichamelijke opvoeding . Ook de leergebiedoverschrijdende eindtermen als sociale vaardigheden , ICT en leren leren komen aan bod. 
*   Binnen alle klassen wordt zelfstandig werk gestimuleerd. Werkvormen als hoekenwerk, contractwerk, partnerlezen, groepswerk en CLIM komen frequent voor waardoor leerlingen leren omgaan met planning, taakverantwoordelijkheid en zelfstandigheid.
*   ICT staat centraal. In alle klassen is een digitaal schoolbord aanwezig waardoor leermiddelen, informatie, internet, beeld en geluid binnen handbereik zijn voor alle kinderen. Ook zijn er overal verschillende PC’s aanwezig die in de klaspraktijk gebruikt worden.
*   Alle leerlingen hebben twee lesuren per week LO van meester Johan. Hiervoor heb je witte turnpantoffels nodig en een zwarte of donkerblauwe short. Een turnt-shirt van de school kan je bekomen op het secretariaat. Wekelijks gaan we ook zwemmen met de meester. Deze lessen zijn , net als de andere, verplicht. Niet deelnemen aan deze lessen dient gewettigd te worden.
*   Twee lesuren per week heb je ook levensbeschouwing van een specifieke leerkracht, afhankelijk van de keuze ze die gemaakt is door de leerling en de ouders.
*   Als je op de speelplaats komt, zal je het meteen merken dat er heel wat kinderen rondlopen. Dit mag je niet afschrikken; zoek naar kinderen van jouw leeftijd, dan voel je je snel thuis.
*   We hebben een grote speelplaats die ingedeeld is in verschillende zones. Ook gelden hier een aantal afspraken die zichtbaar zijn aan de deur en ook besproken worden in de klas.
*   Als het belsignaal gaat, gaan we vlug in de rij staan.
*   We zijn al groot genoeg om zelfstandig op de speelplaats te komen. Ouders nemen afscheid aan de afbakening van de speelplaats.
*   Wat breng je zoal mee? Je schooltas natuurlijk! Boeken, schriften, schrijfmateriaal en eventueel andere benodigdheden krijg je op de eerste schooldag.
*   Kom elke dag op tijd. De lessen beginnen om 8.30u. Leerlingen die te laat komen, melden zich eerst bij de directie of op het secretariaat. 

### **Dagindeling**

*   8.00u.—8.30u. : onthaal op de lagere speelplaats: 2 leerkrachten doen toezicht en zijn bereikbaar voor mededelingen of vragen
*   8.30u.—10.10u.: voormiddaglessen
*   Speeltijd van 10.10u. tot 10.30u.
*   10.30u.—12.10u.: vervolg voormiddaglessen
*   12.10u.—13.20u.: middagpauze: eten in het schoolrestaurant ( warme maaltijd of eigen lunchpakket) met daarna vrij spel op de speelplaats
*   13.20u. –14.10u.: namiddagactiviteiten
*   Speeltijd van 14.10u.tot 14.30u.
*   14.30u.—15.20u.: vervolg namiddagactiviteiten
*   15.20u.: kinderen die meteen naar huis gaan, kunnen afgehaald worden aan de trap (ingang van het hoofdgebouw) van de lagere school. De kinderen die met de schoolbus naar huis gaan of die naar de naschoolse opvang gaan, worden onder begeleiding van de klasjuf bij de betrokken mensen gebracht. Kinderen die zelfstandig naar huis gaan ( met de fiets of te voet), worden door leerkrachten begeleid tot aan de verkeerslichten van de Affligemsestraat of de Stationsstraat. Niemand verlaat alleen het schooldomein. Wie dit toch doet, doet dit op eigen risico.

### **Voor—en naschoolse opvang**

*   Vanaf 7.00u. tot 8.15u. : betalende voorschoolse opvang in het lokaal naast het schoolrestaurant.
*   Tot 18.00u. is er betalende naschoolse opvang in de opvang, ook op woensdag.

 