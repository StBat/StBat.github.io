---
layout: page
title: "Kleuterschool"
permalink: /werking/kleuterschool.html
--- 

## Onze kleuterschool
 
**Wat biedt onze kleuterschool aan uw kind?**

*   Begeleiding door kleuteronderwijzers die de ontwikkeling van uw kind op verschillende manieren stimuleren.
*   Activiteiten die aansluiten bij de ervaringen en de belangstelling van de kleuter.
*   Een dagindeling die afgestemd is op maat van het kind.
Speelkameraadjes.
Een kindvriendelijke ruimte met een grote verscheidenheid aan speelgoed en materiaal.
Verkenning van de omgeving en het terrein.
Wederzijds respect, geven en nemen, weerbaar worden, rekening houden met anderen.
Samen spelen, samen aan een opdracht werken, beurt afwachten….
Bevordering van de taalontwikkeling en het geheugen van de kleuter door verhaaltjes, poppenkast, leesprikkels….
Stimulering van waarneming met alle zintuigen.
Groepsgesprekken waardoor kleuters hun gedachten en gevoelens onder woorden leren te brengen, te luisteren naar elkaar.
Allerlei knutselwerk, spelen met klei en verf, ter bevordering van de vingervaardigheid.
Zelfstandig werk door te leren opruimen, taakjes uitvoeren, schoenveters vastknopen, werkjes te plannen, contractwerk en hoekenwerk
Lichaamsoefeningen waardoor de kleuter zich bewust wordt van zijn eigen lichaam en van de ruimte.
Twee keer per week beweginglessen van een leerkracht Lichamelijke Opvoeding.
Watergewenning in de tweede en derde kleuterklas.
Liedjes zingen, dansen en muziekinstrumenten bespelen die goed zijn voor de ontwikkeling van ritme en melodie.
 

### De eerste schooldagen...

Van de huiselijke, vertrouwde omgeving of van het kinderdagverblijf naar de kleuterschool is een grote stap. Daarom schenken we graag bijzondere aandacht aan deze overgang.
Het is goed je kind mee te brengen bij de inschrijving. De school maakt graag tijd voor jullie zodat er al kennis kan gemaakt worden met de klas en de kleuters. Ook een bezoekje samen met mama aan de klas vooraf kan perfect.
Praat vooraf met je kind over de school en wen , indien nodig, het kind al aan het uur van opstaan.
Neem kort en vriendelijk afscheid aan de poortjes. Vermeld zeker wanneer en wie hem of haar terug komt halen.
Zorg ervoor dat uw kind zindelijk is.
Steek in zijn tasje een lievelingsvoorwerp en bezorg aan de juf reservekleertjes.
Onze school promoot gezonde voeding. Geef daarom gezonde tussendoortjes mee zoals een stuk fruit, een boterhammetje, een melk– of kaashapje, maar geen snoep of chocolade.
De kleinste kleuters kunnen onder de middag een dutje doen in de klas tijdens de middagpauze.
Jassen, schooltassen, brooddozen, sjaals en mutsen bij voorkeur naamtekenen, om bij verlies makkelijker terug te vinden.
Verloren voorwerpen zijn terug te vinden in de bak van de kleuterhal of in de opvang.
De juffen zijn ‘s morgens op de speelplaats te bereiken voor eventuele mededelingen of praktische info.
Indien uw kind ziek of afwezig is, gelieve de school hiervan op de hoogte te brengen. Dit kan telefonisch 053 68 19 26 of via mail info@debij.be. Dank bij voorbaat.
Iedere dag geeft de juf een ‘heen– en weerboekje’ mee met mededelingen en info over het actuele thema in de klas. Dit boekje dient als communicatiemiddel tussen de school en de ouders, dus aarzel niet om hier eventuele boodschappen ook in te noteren.
 

Dagindeling


Vanaf 7.00u. Tot 8.15u. : voorschoolse opvang (betalend tot 8.15u) in het kleutergebouw.
8.15u.—8.30u. : onthaal op de kleuterspeelplaats: 3 leerkrachten doen toezicht en zijn bereikbaar voor mededelingen of vragen
8.30u.—10.15u. : onthaal + activiteiten in de kleuterklas
10.15u.—10.30u. : speeltijd op de kleuterspeelplaats onder toezicht van leerkrachten
10.30u.—11.40u. : vervolg voormiddagactiviteiten in de kleuterklas
11.40u.—13.00u.: middagpauze: eten in het schoolrestaurant ( warme maaltijd of eigen lunchpakket) met daarna vrij spel op de speelplaats
13.00u. –14.15u. : keuze- activiteiten in de kleuterklas
14.15u.—14.30u.: namiddagspeeltijd onder toezicht van de leerkrachten
14.30u.—15.20u.: vervolg activiteiten in de klas + afronden van de dag
15.20u.: kleuters die meteen naar huis gaan, kunnen afgehaald worden aan de trap ( achteringang) van de kleuterafdeling. De kinderen die met de schoolbus naar huis gaan of die naar de naschoolse opvang gaan, worden onder begeleiding van de klasjuf bij de betrokken mensen gebracht
Tot 18.00u. is er betalende naschoolse opvang in de kleuteropvang, ook op woensdag.
! Op woensdag eindigen de lessen om 12.10u. , samen met de lagere school !